<ul>
	<li><strong>A túra az alábbi kupamozgalom része: Stabil Kupa, Péntek13 Kupa</strong><br />
	<em>Az igazoló füzet(-ek) minden túránkon megvásárolhatóak!</em></li>
	<li><strong>Minden távról:</strong> A túra általában végig jelzett turistaúton halad, a rajtnál minden távhoz szöveges itinert, és térképet adunk. A <a href="tinyurl.com/stabilse">tinyurl.com/stabilse</a> oldalról ezek, ill. a tájékozódást segítő .gpx fájlok is letölthetőek!</li>
	<li><strong>Kérjük, íróeszközt, valamint az éjszakai túrákra zseblámpát IS mindenki hozzon magával!</strong></li>
	<li><strong>Család-, futó- és kutyabarát teljesítménytúra!</strong></li>
	<li><strong>Túráinkon előnevezés nélkül is lehet indulni. </strong>Előnevezés esetén 300 Ft/fő kedvezményt biztosítunk, a <a href="https://stabilsport.hu">stabilsport.hu</a> weblapon. Ennek határideje a túrát megelőző <u>második nap</u> (pl. ha a túra vasárnapi, akkor péntekig lehet előnevezni)!</li>
	<li><strong>A túra nevezési díja magába foglalja az emléklap, kitűző, itiner és a szervezés, valamint az engedélyek díját. </strong></li>
	<li>Látás sérült túrázók, rendezvényeinken térítésmentesen indulhatnak, egy kisérője 50 %-os kedvezménnyel. Egyéb fogyatékkal élő túrázók, rendezvényeinken 50% kedvezménnyel indulhatnak. A 14 év alatti gyermekeknek a helyszíni nevezési díja 1300 Ft/fő, előnevezés esetén 1000 Ft/ fő, bármely távon!</li>
	<li><strong>A rajt megközelítése:&nbsp;a&nbsp;<em>Szentlélek tér H</em>&nbsp;-tól induló 137-es jelzésű autóbusszal, az&nbsp;<em>Erdőalja út</em>&nbsp;megállónál kell leszállni. A buszfordulótól balra kell elindulni, az Erdőalja úton. A becsatlakozó Kék+ jelzést felfelé követjük. (Kb. 1,5 km séta összesen!)<br />
	Alternatív útvonal,&nbsp;több sétával: a&nbsp;<em>Szentlélek tér H</em>&nbsp;-tól induló 237-es jelzésű autóbuszról a&nbsp;<em>Jablonka út</em>&nbsp;megállónál kell leszállni. Onnan tovább egyenesen a Jablonka úton. A Kocsis Sándor út elérésekor balra fordulunk, majd a becsatlakozó Kék+ jelzést jobbra, felfelé követjük.</strong></li>
</ul>

<p><strong><em>Várunk Szeretettel.</em></strong></p>
