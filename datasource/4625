<p><strong>Rejtelmes sziget Teljesítménytúra</strong></p>

<p>Verseny kiírás.</p>

<p>Egy különleges és izgalmas városi teljesítménytúrára várunk szeretettel minden érdeklődőt.</p>

<p>A Túra tervezésének alapgondolata az volt, hogy olyan embereket is megszólítsunk, akik valamilyen okból, időhiány, utazási problémák, tájékozódási gondok, stb. miatt félnek elindulni az erdőkben, hegyekben szervezett túrákon. Egy városi teljesítménytúrához kézenfekvőnek tűnt a Margitsziget, annál is inkább, mert az egyesületünket állatkerti dolgozók alapították és az állatkert egy kis vadasparkot is üzemeltet a szigeten. Aztán a tervezés során rengeteg, addig számunkra ismeretlen  történelmi információt is találtunk a szigetről. Ezért úgy gondoltuk ezeket felhasználva jelöljük ki az útvonalat. Ezt egészítettük ki néhány dendrológiai érdekességgel. Nem lehetett, és nem volt cél a részletes történelmi tények bemutatása. A sziget teljes történelmét sem tudjuk így bemutatni, erre egy teljesítménytúra kerete nem elegendő, ezért kimaradt néhány érdekes helyszín (pl. Nagyszálló), viszont túra útvonalába belekerültek olyanok is, amelyek mellett nap, mint nap elmegyünk anélkül, hogy pillantást is vetnénk rájuk sportolás, vagy séta közben.    </p>

<p>Időpont: 2022. Április.23</p>

<p>Nevezési helyszín: Margitsziget Vadaspark</p>

<p>Nevezni reggel 9-től 12 óráig lehet. A versenyközpont délután 4-ig tart nyitva!</p>

<p>Táv: 4km gyerektáv-10km rövidtáv-20 km hosszú táv</p>

<p>A teljesítmény túra során nem kell elhagyni a szigetet, így a gyerekek akár önállóan is teljesíthetik. Az ellenőrző pontok úgy vannak meghatározva, hogy a túra során, nem a legrövidebb útvonalakon kell felkeresni a pontokat, így jön ki a választott táv.</p>

<p>A nevezéskor kapott itiner nem a megszokott adatokat tartalmazza. A teljesítménytúra során minden ellenőrző ponton csak a következő pont lesz meghatározva. Figyelem! Itt mindenki a választott távjának megfelelő ponthoz induljon el. Az ellenőrző ponton nem lesz pecsételés, hanem egy feltűnő helyre kifüggesztett táblán találnak, az adott pontról néhány érdekes információt, egy piros számot, valamint a következő pont nevét.</p>

<p>A piros számot az itinerbe kell beírni sorban a meghatározott helyre, az alábbi formában:</p>

<table border="0" cellpadding="0" cellspacing="0">
	<tbody>
		<tr>
			<td style="width:35px;height:37px;">
			<p><strong>3</strong></p>
			</td>
			<td style="width:35px;height:37px;">
			<p><strong>+</strong></p>
			</td>
			<td style="width:35px;height:37px;">
			<p><strong>2</strong></p>
			</td>
			<td style="width:37px;height:37px;">
			<p>─</p>
			</td>
			<td style="width:35px;height:37px;">
			<p><strong>5</strong></p>
			</td>
			<td style="width:35px;height:37px;">
			<p><strong>+</strong></p>
			</td>
			<td style="width:35px;height:37px;">
			<p><strong>4</strong></p>
			</td>
			<td style="width:35px;height:37px;">
			<p><strong>+</strong></p>
			</td>
			<td style="width:35px;height:37px;">
			<p><strong>7</strong></p>
			</td>
			<td style="width:37px;height:37px;">
			<p>─</p>
			</td>
			<td style="width:35px;height:37px;">
			<p><strong>6</strong></p>
			</td>
			<td style="width:35px;height:37px;">
			<p>─</p>
			</td>
			<td style="width:35px;height:37px;">
			<p><strong>2</strong></p>
			</td>
			<td style="width:35px;height:37px;">
			<p><strong>+</strong></p>
			</td>
			<td style="width:35px;height:37px;">
			<p><strong>3</strong></p>
			</td>
			<td style="width:35px;height:37px;">
			<p>═</p>
			</td>
			<td style="width:35px;height:37px;">
			<p><strong>6</strong></p>
			</td>
		</tr>
	</tbody>
</table>

<p>  A táv pontos teljesítése után kapott összegből tudjuk, hogy szabályosan teljesítette a választott túra távját.     Célba érés után zsíros kenyér és tea várja a sportolókat.                    Díjazás: Oklevél, sorsolás útján kisebb ajándékok.   </p>

<p> </p>
