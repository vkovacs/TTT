<p><u><b>Pálos 70 Program</b></u><br />
<b>Vándorlás a márianosztrai pálos engesztelő kegytemplom október 9-én 10:30-kor kezdődő ünnepi búcsújára - meglévő és egykori pálos kolostorok, szentélyek érintésével, nagyrészt a Mária út útvonalain.</b><br />
<br />
<i>Találkozási lehetőség önmagunkkal, egymással, a történelemmel, a természettel és a Természetfölöttivel - akár újszerű módon. Nyitottan és szabadon, mindenki a maga útján…</i><br />
<br />
Szintidőt nem adunk meg, mindenütt a cél zárásáig lehet beérkezni. Aki tehát korábban indul, annak több ideje van. A dunai átkelés (komp) költségét a nevezési díj tartalmazza, a késő esti órákban különjárattal biztosított (minden óra 50 perckor, az első 13.50-kor, az utolsó 23.50-kor).<br />
Csomagszállítási lehetőség lesz Márianosztrára Budapestről és Csobánkáról, 200 Ft-ért (a nevezési díjon felül).<br />
Hálózsákos-polifoamos szálláslehetőség lesz Szobon és Márianosztrán, valamint pénteken Csobánkán, előzetes jelentkezés alapján. A túrákat meg lehet szakítani a szobi szállással, így vasárnap a vezetett zarándoklatba kapcsolódva is folytatható az út Márianosztráig. A nevezési díj a szállásdíjat nem tartalmazza (a szállás ára 3500 Ft, amely a szállást és a másnapi reggelit foglalja magában).</p>

<p>A túra háromnapos, vezetett zarándoklatként is teljesíthető: „A fehér barátok nyomában” - Pálos 35+35+7, részletek: https://palos70.hu/feher-baratok-nyomaban/ (A Budapest Kupa része.)<br />
Lehetőség van a háromnapos zarándoklatnak csak az utolsó napjára is becsatlakozni: „Magyarok Nagyasszonya Zarándoklat”, részletek: https://palos70.hu/magyarok-nagyasszonya-zarandoklat/<br />
A Pálos 70 Program része a Pálos Gyermekzarándoklat (vezetett túra, 14 éves korig, szülői felügyelettel vagy kísérő pedagógussal), részletek: https://palos70.hu/palos-gyermekzarandoklat/ (A Budapest Kupa része.)<br />
 </p>

<p><b>Előzetes jelentkezés kötelező (október 3-ig) a háromnapos zarándoklathoz; valamint szállás igénylése esetén.</b><br />
<b>Jelentkezés online a <a href="http://palos70.hu/" target="_blank">palos70.hu</a> oldalon 2022. nyár végétől, további információ a Pálos 70 Titkárságán: </b><strong>+36 30 664 0409</strong><b>, <a href="mailto:paloshetven@gmail.com">paloshetven@gmail.com</a>.</b></p>

<p>A nevezési díj nem fedezi az egy résztvevőre jutó teljes költséget, ezért kérjük, hogy aki teheti, járuljon hozzá a túra szervezéséhez adomány formájában is, akár a helyszínen, vagy - javasoltan - előzetes átutalással a Magyar Pálos Rend számlájára (11731001-20118680, OTP Bank), közleményben megjelölve: „Adomány a Pálos 70 támogatására”. Előre is köszönjük! [Erre a számlára kizárólag adományt fogad a Magyar Pálos Rend! Amennyiben az előnevezés során a nevezési díj átutalással történő befizetését választod, azt nem erre, hanem az előjelentkezésed után e-mailben kapott díjbekérőn szereplő számlaszámra és közleménnyel kell befizetned!]</p>
