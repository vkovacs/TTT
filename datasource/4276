<h1><strong>Előnevezés a következő<a href="https://docs.google.com/forms/d/1SUqwV3zfb4WbPVWLDGjuKvFlu85WrTIROHvsFajXdpM/edit"> LINKEN!</a></strong>&nbsp; <strong>A túra TTT Kupa túrája!</strong></h1>

<p>A&nbsp;nándorfehérvári diadal&nbsp;a magyar–török háborúk egyik jelentős eseménye, amelynek során 1456. július 4-21.&nbsp;között a keresztények&nbsp;(magyarok és szerbek) Szilágyi Mihály&nbsp;vezetésével hősiesen védték Nándorfehérvár várát II. Mehmed&nbsp;török szultán&nbsp;a nagy&nbsp;túlerőben levő ostromló&nbsp;seregével szemben, majd a védőkhöz 10 ezer katonájával időközben csatlakozó Hunyadi János vezetésével, Kapisztrán János&nbsp;30–35 ezer keresztesével közösen július 22-én, a vár&nbsp;melletti csatában legyőzték a törököket.</p>

<p>II. Mehmed július 4-én&nbsp;vette ostrom alá a Szilágyi Mihály 7 ezres serege által védett várat. Az addig 10 ezer fős haderejével a vártól elzártan állomásozó Hunyadi János egy július 14-én&nbsp;zajlott ütközetben áttörte a török hajózárat a Dunán, és csatlakozott sógora, Szilágyi Mihály várat védő seregéhez. Az egyesült magyar sereg július 21-én visszaverte II. Mehmed támadását, majd július 22-én kitört a várból, és az akkor már 70 éves, Kapisztrán János ferences szerzetes irányítása alatt álló keresztesek segítségével vereséget mért a török hadseregre, melyet időközben pestis és ellátási nehézségek is sújtottak. Az eseményt a magyar hadtörténelem – tekintettel kivívásának körülményeire és hosszú távú következményeire, illetve nemzetközi jelentőségére – az egyik legjelentősebb magyar győzelemként tartja számon. A győzelem mintegy hetven évre megállította a törökök további európai&nbsp;terjeszkedését és Magyarország&nbsp;meghódítására irányuló próbálkozását.</p>

<p>A csatát megelőzően pápai rendelettel bevezetett déli harangszó&nbsp;a keresztény világban azóta a nándorfehérvári diadalra emlékeztet. III. Kallixtusz&nbsp;augusztus 6-án szerzett tudomást a kereszténység&nbsp;e természetfölöttinek látszó győzelméről a pogány betolakodókon, így 1457-től erre a napra tette a Krisztus színeváltozása&nbsp;ünnepét.&nbsp;</p>

<p>&nbsp;</p>
