<div class="panel-body">
<div class="margin-top-medium" safe-html="ctrl.occasion.description">
<div>
<p><b>FIGYELEM! Kötelező online előnevezés! A rajtban nincs lehetőség nevezésre!</b></p>

<p><b>Előnevezés január 10-től: <a href="https://hazajaroegylet.hu/tura-nevezes/" target="_blank">https://hazajaroegylet.hu/tura-nevezes/</a></b></p>

<p><strong>A Kitörés teljesítménytúra sport rendezvény és történelmi megemlékezés. Politikai célja nincsen! </strong>Különlegességét az adja, hogy <a href="http://kitorestura.hu/ellenorzopontok/">több ellenőrző ponton</a> is katonai hagyományőrző csapatok, mint szereplők mutatják be a korabeli hadviselő feleket. Az egyenruhákon, pecséteken alkalmanként felbukkanó tiltott önkényuralmi jelképek kizárólag a történeti hűség kedvéért, történelmi érdekességként, bemutató jelleggel szerepelnek! A hagyományőrző szereplőknél látható “fegyverek” vagy makettek, vagy hatástalanított darabok, vagy engedély nélkül tartható airsoft játék másolatok (üzemképtelen állapotban)! A szervezők és az ellenőrző pontokon résztvevő szereplők a hatályos jogszabályokat minden tekintetben betartják!</p>

<p>Kérjük a túra idején érvényben lévő járványügyi intézkedések betartását! A jelenleg hatályos járványügyi szabályok alapján a túrán kizárólag védettségi igazolvánnyal rendelkezők, valamint a felügyeletük alá tartozó kiskorúak vehetnek részt.</p>

<p><strong>Extrém, téli, éjszakai túra!</strong></p>

<ul>
	<li>A túrán mindenki saját felelősségére indul!</li>
	<li>Az egyedüli indulást csak többéves gyakorlattal javasoljuk, a többiek legalább ketten-hárman induljanak útnak!</li>
	<li>A túra a Hazajáró Kupa része.</li>
	<li>2022. február 12-én a Nap nyugszik: <strong>17:00</strong></li>
	<li>2022. február 13-án a Nap kel: <strong>06:55</strong></li>
	<li>Várható időjárás: <a href="https://www.metnet.hu/" title="">MetNet.hu</a> , <a href="https://www.yr.no/" title="">YR.no</a></li>
	<li>Térkép: a Budai-hegység és a Gerecse turistatérképe</li>
	<li>Kötelező felszerelés: fejlámpa vagy lámpa, saját pohár</li>
	<li>Ajánlott felszerelés: új kiadású térkép, iránytű/tájoló, meleg/réteges ruházat, bejáratott túrabakancs, túrabot, EÜ-csomag, csúszásgátló, feltöltött telefon, GPS koordináták kijelzésére alkalmas applikáció.</li>
	<li>A túra egyes <a href="http://kitorestura.hu/ellenorzopontok/">ellenőrzőpontjain</a> korhű egyenruhákban, felszereléssel lesznek a pontőrök. A különböző korabeli harcoló feleket megjelenítő egyenruhákat bemutató céllal viselik az adott személyek! Az esetlegesen megjelenő tiltott jelképek érdekességként szerepelnek, melyeknek csak ismeretterjesztő szerepe van, politikai célja nincs!</li>
	<li>Amennyiben menet közben a túra feladására kényszerül, mindenképpen jelezze a rendezőknek az itinerben megadott elérhetőségeken.</li>
	<li>A budavári rajt megközelíthető: Várbusszal a Széll Kálmán térről (volt Moszkva tér), ill. a 16-os busszal a Deák tér felől.</li>
	<li>A Virágos-nyereg rajtja megközelíthető: a 137-es busz végállomásától (és az éjszakai 937-es busz Erdőalja úti megállójától) a Kék+ jelzésen.</li>
	<li>A szomori célból busz indul Budapest, Széna térre: 04:54, 06:49, 08:34, 08:49, 11:49, 12:49 Átszállással Bp. Árpád-hídhoz: 09:26</li>
</ul>

<blockquote>
<p><em>Felhívjuk a túrázók figyelmét, hogy a taposásra rendkívül érzékeny védett és fokozatosan védett növény- és állatfajok élőhelyéül is szolgáló ösvények és utak menti gyepek védelme érdekében — különösen a Virágos-nyereg, Solymár Tök-hegy és Szarvas-hegy, Nagykovácsi Nagy-szénás és Kutya-hegy elnevezésű területein, valamint Nagykovácsi közigazgatási területét elhagyva a sárga sáv és a kék kereszt kereszteződésétől (Kutya-hegyi kapu) egészen a Tájvédelmi Körzet perbáli határáig — a jelzett vagy jelöletlen ösvények, utak már taposott részéről szigorúan tilos letérni!</em></p>
</blockquote>
</div>
</div>
</div>
