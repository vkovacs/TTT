<p><b>Minden távhoz: </b></p>

<p><br />
Mindhárom táv végig jelzett turistaútvonalon halad, a Rajtnál fekete-fehér térképet és szöveges itinert adunk a résztvevőknek.</p>

<p>Kérjük, íróeszközt és poharat mindenki hozzon magával! Környezetvédelmi okokból eldobható poharat nem tudunk biztosítani.</p>

<p><strong>Túráinkon előzetes regisztráció, előnevezés nincs, semmilyen előkötelezettséggel nem kell számolni, minden a helyszínen történik! </strong></p>

<p>A Rajt megközelítése: a Szépjuhászné Gyermekvasút állomás Budapest felől a Széll Kálmán térről (Moszkva tér) induló 22-es és 222-es jelzésű autóbusszal közelíthető meg. A Szépjuhászné, Gyermekvasút megállónál kell leszállni, és pár lépést megtenni befelé az állomás peronjáig.</p>

<p>Javasoljuk, hogy aki teheti, a közösségi közlekedés eszközeit vegye igénybe a Rajt megközelítésekor, mivel a szabad parkolóhely a Gyermekvasút parkolójában kevés!<br />
 </p>

<p><u>Nevezési díjból kedvezmények:</u></p>

<p>- 100.- Ft/fő MTSZ, MSTSZ, TTT tagoknak (igazolványra), valamint csoportoknak, családos indulóknak, diákoknak, nyugdíjasoknak,                         - családi nevezés esetén a 6 éves kor alatti gyermekeknek ingyenes az indulás,                                                                                                   - családi nevezés esetén a 6 - 14 éves korú gyermekek 50 %-os kedvezménnyel indulhatnak,                                                                               -  a fogyatékkal élők, és egy fő kísérőjük 50 %-os kedvezménnyel indulhatnak,                                                                                                     -  a 75 év felettiek 50 %-os kedvezménnyel indulhatnak,                                                      <br />
-  a <a href="http://www.sarokko.hu/TeljesitmenyKartya"><u><strong>Teljesítménykártyá</strong></u></a>val rendelkezőknek további 100.- Ft. kedvezményt biztosítunk.</p>

<p>Szintidő nincs, de legkésőbb <strong>16 órá</strong>ra, a CÉL zárására a résztvevőknek be kell érkezniük.</p>

<p>Túrázóink a Szépjuhászné Büfében a meleg ételek árából 10 % kedvezményt kapnak.</p>

<p>A túra a <b><a href="http://www.sarokko.hu/Mini_kupa">2022 MINI Kupa</a>, a <a href="http://www.sarokko.hu/Paros_kupa">20-22 Páros Kupa</a></b><strong> </strong>és a <a href="http://www.sarokko.hu/Felmillio_Lepes">Fél/Egymillió Lépés</a> része.</p>

<p><strong>A túrán TTT-s Kupafüzet és Egyesületünk 2022-es kupáinak igazolófüzete is kapható lesz! <a href="http://www.sarokko.hu/Teljesitmenyturaink">Bővebb info: sarokko.hu</a></strong></p>

<p><br />
Térkép: a Budai-hegység turistatérképe. <strong>Térképek vásárolhatóak a túráinkon, a Rajtban érdeklődjetek a kínálatról. Köszönjük!</strong></p>

<p>Mindenkit szeretettel várunk!</p>

<p><a href="http://www.sarokko.hu/2022_taipei"><u>Az útvonalakról térképek, metszetek, track a honlapon.</u></a></p>

<p><a href="http://sarokko.hu/2018_taipei"><img alt="" src="http://sarokko.hu/jpg/terkep/taipei/taipei_tt_w.png" style="width: 400px;" /></a></p>

<p><a href="http://sarokko.hu/2018_taipei"><img alt="" src="http://sarokko.hu/jpg/terkep/taipei/taipeiM_c.png" style="width: 400px; height: 283px;" /></a></p>
